<!DOCTYPE HTML PUBLIC "-//W3C//DTD HTML 4.0 Transitional//EN">
<html>
    <head>
        <meta http-equiv="content-type" content="text/html; charset=UTF-8"/>
        <style>
            h1 { font-size: 120%;}
            h2 { font-size: 100%;}
            h3 { font-size: 100%;}
            a:link {color:#bbd8ff}
            a:visited {color:#bbd8ff}
            a:hover {color:#bbd8ff}
            a:active {color:#bbd8ff}
            p { text-align:justify; }
            .tc_border { border-style:solid; border-width:2px; padding: 0px 0.5em; }
            </style>
    </head>
    <body>
        <div id="header">
            <h1>Opći uvjeti korištenja HAKOMetar Plus alata i Pravila privatnosti</h1>
        </div>
        <div id="content">
            <div id="preamble">
                <div class="sectionbody">
                    <div class="paragraph">
                        <p>Hrvatska regulatorna agencija za mrežne djelatnosti (dalje: HAKOM) korisnicima nudi mogućnost korištenja HAKOMetar Plus alata za testiranje kvalitete i propusnosti njihove trenutne širokopojasne veze. Djeca mlađa od 15 godina mogu koristiti HAKOMetar Plus alat uz pristanak njihovih zakonskih zastupnika.</p>
                    </div>
                    <div class="paragraph">
                        <p>Korištenje HAKOMetar Plus alata može uzrokovati potrošnju velike količine podataka. Koristeći alat na 3G tehnologiji uobičajena količina potrošenih podataka prilikom jednog mjerenja može  biti između 5 i 10 MB, dok na 4G tehnologiji može biti veća od 100 MB. HAKOM ne snosi odgovornost za veliku potrošnju podataka od strane korisnika niti za eventualne povezane troškove.</p>
                    </div>
                    <div class="paragraph">
                        <p>HAKOMetar Plus alat pruža korisnicima jasne i detaljne informacije o trenutnoj kvaliteti njihove usluge širokopojasnog pristupa uz poštivanje privatnosti korisnika. HAKOMetar Plus alat se temelji na načelu otvorenog koda i načelu otvorenih podataka. U skladu s načelom otvorenog koda, izvorni kod HAKOMetar Plus alata je javno dostupan iz razloga veće transparentnosti i pouzdanosti. Svako komercijalno korištenje izvornog koda HAKOMetar Plus alata objavljeno pod MAME licencom nije dopušteno. Logo i font HAKOMetar Plus alata ne podliježu načelu otvorenog koda i načelu otvorenih podataka te je njihovo kopiranje, mijenjanje ili obrada u izmijenjenom ili neizmijenjenom obliku strogo zabranjeno. Podaci dobiveni mjerenjem pomoću HAKOMetar Plus alata mogu se koristiti kao Otvoreni podaci i dostupni su za ponovnu upotrebu.</p>
                    </div>
                    <div class="paragraph">
                        <p>Podaci su dostupni javnosti za potrebe informiranje, ponovnu upotrebu i druge svrhe. Na podatke, koji nisu javno objavljeni, već su spremljeni u HAKOM-ovoj bazi podataka, ne primjenjuje se načelo otvorenosti podataka.</p>
                    </div>
                    <div class="paragraph">
                        <p>Poveznice i reference na druge internet stranice ili osobe izvan HAKOM-a, dostupne radi omogućavanja lakše upotrebe alata, ne smatraju se odobrenim od strane HAKOM-a. Ukoliko internetska stranica www.hakom.hr sadrži poveznice na druge web stranice, HAKOM se neće smatrati odgovornim za njihov sadržaj, autorska prava ili pravila o privatnosti te neće biti odgovoran za bilo kakvu imovinsku ili neimovinsku štetu koja može nastati za korisnika uslijed ili u vezi s korištenjem web stranice, ili korištenjem bilo kojeg resursa ili usluga koje nude relevantne internetske stranice, čak i u slučaju da je HAKOM obaviješten o mogućnosti nastanka štete ili može razumno predvidjeti nastanak takve štete.</p>
                    </div>
                    <div class="paragraph">
                        <p>HAKOM će nastojati redovito obnavljati verziju HAKOMetar Plus alata, ali to ne pruža nikakva jamstva za trajnu raspoloživost HAKOMetar Plus alata. HAKOM izričito pridržava pravo na izmjenu, dodavanje ili brisanje dijelova ili cijelog HAKOMetar Plus alata bez prethodne najave, te isto tako može prestati s njegovom objavom privremeno ili trajno.</p>
                    </div>
                    <div class="paragraph">
                        <p>Rezultati mjerenja nastali putem HAKOMetar Plus alata služe isključivo u informativne svrhe i u svrhu usporedbe rezultata s obzirom da rezultati mjerenja ovise o raznim čimbenicima na strani korisnika koji mogu utjecati na sami postupak mjerenja. Stoga rezultati mjerenja ne predstavljaju pravni dokaz o brzini širokopojasne veze te isto ne može dovesti do bilo kakvih slučajeva zahtjeva za rješavanje sporova korisnika pred HAKOM-om.</p>
                    </div>
                    <div class="paragraph">
                        <p>Svi podaci dobiveni putem HAKOMetar Plus alata za praćenje kvalitete usluga širokopojasnog interneta isključivo služe u informativne svrhe i u svrhu usporedbe rezultata te HAKOM ne snosi odgovornost za bilo kakve zaključke ili odluke trećih osoba vezano za usporedbe i rangiranje operatora i pružatelja usluga. HAKOM se odriče odgovornosti za redovito obnavljanje, ispravnost, potpunost ili kvalitetu objavljenih podataka. S ciljem da se osigura točnost podataka HAKOM označava i/ili isključuje mjerenja koja su se dokazala nepouzdanim. HAKOM ne snosi odgovornost za imovinsku i neimovinsku štetu nastalu od strane operatora, korisnika ili nekog trećeg zbog korištenja pogrešnih ili nepotpunih podataka. Kada se HAKOM ne može odreći odgovornosti za nastalu štetu u skladu s važećim zakonom u određenim slučajevima, njegova odgovornost bit će ograničena na nepažnju ili namjeru.</p>
                    </div>
                </div>
            </div>
            <div class="sect1">
                <h2 id="_2_izjava_o_privatnosti">2. Izjava o privatnosti</h2>
                <div class="sectionbody">
                    <div class="paragraph">
                        <p>HAKOM poštuje pravo na privatnost te neće prikupljati nikakve osobne podatke bez izričite privole korisnika. Osobni podaci koje će HAKOM prikupiti na temelju izričite i informirane privole korisnika biti će obrađivani u skladu s najvišim standardima sigurnosti i povjerljivosti odnosno sukladno Zakonu o zaštiti osobnih podataka.</p>
                    </div>
                    <div class="paragraph">
                        <p>Korisnici prije početka korištenja HAKOMetar Plus alata moraju dati svoju privolu na Uvjete korištenja i Pravila privatnosti HAKOMetar Plus alata što je preduvjet za pokretanje istog. Korisnik može povući privolu u bilo koje vrijeme. Prihvaćanjem Općih uvjeta korištenja i Pravila o privatnosti korisnici su u potpunosti suglasni da HAKOM (kao voditelj zbirke osobnih podataka) prikuplja i obrađuje njihove osobne podatke navedene pod točkom 2.1.1 za svrhe navedene pod točkom 2.1.2. Prihvat (DA/NE) se pohranjuje u svrhu osiguranja dokaza da su Opći uvjeti korištenja i Pravila o privatnosti prihvaćeni. Prilikom promjena u obradi i prijenosu podataka (u vezi s redovitim obnavljanjem ili novim verzijama HAKOMetar Plus alata), korisnici će morati ponovno prihvatiti Opće Uvjete korištenja i Pravila o privatnosti.</p>
                    </div>
                    <div class="paragraph">
                        <p>HAKOM prikuplja, vodi i obrađuje osobne podatke korisnika u skladu s odredbama Zakona o zaštiti osobnih podataka. Osobni podaci se ne prikupljaju za komercijalne svrhe. HAKOM neće pokušati identificirati određene korisnike, niti će s tim povezivati prikupljene podatke.</p>
                    </div>
                    <div class="paragraph">
                        <p>Zbirka osobnih podataka koju vodi HAKOM na temelju HAKOMetar plus alata za mjerenje kvalitete širokopojasne usluge prijavljuje se Agenciji za zaštitu osobnih podataka.</p>
                    </div>
                    <div class="paragraph">
                        <p>Sva pitanja vezano za zaštitu osobnih podataka i pravila o privatnosti prilikom korištenja HAKOMetar plus alata za mjerenje kvalitete širokopojasne usluge možete slati na e-mail adresu
                        <a href="mailto:HAKOMetarPlus@hakom.hr">HAKOMetarPlus@hakom.hr</a>.</p>
                    </div>
                </div>
            </div>
            <div class="sect1">
                <h2 id="_2_1_hakometar_plus_alat">2.1 HAKOMetar Plus alat</h2>
                <div class="sectionbody">
                    <div class="sect2">
                        <h3 id="_2_1_1_koji_se_podaci_obrađuju_i_objavljuju">2.1.1 Koji se podaci obrađuju i objavljuju?</h3>
                        <div class="paragraph">
                            <p>U sklopu HAKOMetar Plus alata obrađuju se sljedeći podaci:</p>
                        </div>
                        <div class="ulist">
                            <ul>
                                <li>
                                    <p>brzina i količina prenesenih podataka u oba smjera (odlazni/dolazni), ping; *</p>
                                </li>
                                <li>
                                    <p>parametri kvalitete i transparentnosti veze (npr. jačina signala, povezivost na različitim portovima, mijenjanje sadržaja, vrijeme učitavanja referentne internetske stranice) i pouzdanost mjerenja; *</p>
                                </li>
                                <li>
                                    <p>mjerni parametri (metoda provođenja mjerenja ,status napredovanje mjerenja, testni poslužitelj, testna konfiguracija); *</p>
                                </li>
                                <li>
                                    <p>nasumično generiran ID klijent (klijent UUID) i broj provedenih mjerenja;</p>
                                </li>
                                <li>
                                    <p>javni ID klijenta (mijenja se svakih 24 sata); *</p>
                                </li>
                                <li>
                                    <p>sinkronizacijski kod klijenta  i podaci o klijentu (jezik, lokalna IP adresa, verzija, vrijeme i trajanje mjerenja); *</p>
                                </li>
                                <li>
                                    <p>pokazatelj prisutnosti mehanizama za preslikavanje  mrežnih adresa (NAT / PAT); *</p>
                                </li>
                                <li>
                                    <p>korištena verzija IP adrese(IPv4 ili IPv6); *</p>
                                </li>
                                <li>
                                    <p>javna IP adresa korisnika;</p>
                                </li>
                                <li>
                                    <p>identifikator bežične mreže (WiFi SSID), numerički identifikator bežične mreže (WiFi BSSID) i tip enkripcije;</p>
                                </li>
                                <li>
                                    <p>naziv i zemlja pružatelja usluge; *</p>
                                </li>
                                <li>
                                    <p>geografski položaj klijenta i smjer kretanja; **</p>
                                </li>
                                <li>
                                    <p>Vrsta uređaja / modela, OS / HAKOMetar Plus verzija alata; **</p>
                                </li>
                                <li>
                                    <p>javni identifikator mjerenja (generiran  za svako mjerenje); **</p>
                                </li>
                                <li>
                                    <p>anonimizirana javna IP adresa (skriven zadnji oktet); **</p>
                                </li>
                            </ul>
                        </div>
                        <div class="paragraph">
                            <p>Podaci koji nisu označeni sa zvjezdicama (* ili **) nisu javno dostupni i neće biti objavljeni. Pristup ovim podacima ima samo HAKOM.</p>
                        </div>
                        <div class="paragraph">
                            <p>Podaci označeni sa jednom zvjezdicom (*) su javno objavljeni i vidljivi svima putem HAKOMetar Plus alata i besplatno dostupni javnosti kao otvoreni podaci za informiranje i uporabu.</p>
                        </div>
                        <div class="paragraph">
                            <p>Podaci označeni sa dvije zvjezdice (**) objavljeni su i vidljivi svima na HAKOMetar plus internetskoj stranici i može im se slobodno pristupiti kao otvorenim podacima za informiranje i uporabu tek <u>uz izričitu privolu korisnika</u>.</p>
                        </div>
                        <div class="paragraph">
                            <p>Korisnici mogu u bilo koje vrijeme povući svoju privolu za objavu gore navedenih podataka. Povlačenje privole ima utjecaj na buduće aktivnosti, ali ne utječe na zakonitost obrade podataka na temelju privole prije njezina povlačenja U slučaju da nakon prvog završenog mjerenja korisnik ne odobri objavu podataka označenih sa dvije zvjezdice (**), navedeni podaci neće biti objavljeni na web stranici. Međutim, oni će ostati vidljivi u povijesti izvršenih mjerenja, kojoj može pristupiti korisnik te zabilježeni u HAKOMetar Plus bazi podataka koju vodi HAKOM. Odabirom anonimnog načina rada u postavkama alata sve korelacije (temeljem jedinstvenog ID-a) rezultata mjerenja i korištenog uređaja (kao i korisnika) neće se pohranjivati u HAKOM-ovu bazu podataka. Iz tog razloga tehnički nije moguće izvući zaključke o krajnjem korisniku, koji je napravio određeno mjerenje kao niti povezati dva ili više mjerenja s određenim uređajem.</p>
                        </div>
                    </div>
                    <div class="sect2">
                        <h3 id="_2_1_2_svrha_prikupljanja_osobnih_podataka">2.1.2 Svrha prikupljanja osobnih podataka</h3>
                        <div class="paragraph">
                            <p><em>Osnovna baza podataka</em></p>
                        </div>
                        <div class="paragraph">
                            <p>Svi podaci dobiveni korištenjem HAKOMetar Plus alata kao i rezultati svih mjerenja (svi podaci navedeni u poglavlju 2.1.1, koji su provedeni od strane korisnika ili HAKOM-a zabilježeni su u osnovnoj bazi podataka. Osnovnoj bazi podataka mogu pristupiti samo djelatnici HAKOM-a koji su odgovorni za upravljanje bazom podataka. Korisnici i HAKOM će koristiti HAKOMetar Plus alat za mjerenje propusnosti veze i kvalitete usluga koje pruža operator. HAKOM koristi prikupljene podatke u svrhu praćenja stanja i provođenja nadzora u području pružanja usluge pristupa internetu putem pokretne/bežične širokopojasne mreže. Sustav može pokazati HAKOM-u gdje u Republici Hrvatskoj i kod kojih pružatelja usluge pristupa internetu postoje potencijalni problemi prilikom pružanja usluge, kao i gdje nema pokrivanja mobilnim signalom.</p>
                        </div>
                        <div class="paragraph">
                            <p>Svi podaci navedeni u odjeljku 2.1.1, čuvaju se u primarnoj bazi podataka na razdoblje od 10 godina, osim javne IP adrese korisnika koja se čuva 6 mjeseci.</p>
                        </div>
                        <div class="paragraph">
                            <p>Korisnička javna IP adresa obrađuje se kako bi se utvrdio mrežni operator, kako bi se identificiralo potencijalno nepravilno korištenje sustava i kako bi se pripremila povijest mjerenja za dotično korisnika. Nakon završenog mjerenja, samo mrežni dio IP adrese (anonimizirana javna IP adresa) se pohranjuje u bazi podataka te je ista javno dostupna po načelu otvorenih podataka. Potpuna IP adresa korisnika zabilježena je u osnovnoj bazi podataka, ali nije javno dostupna i može se pregledati od strane korisnika samo na mobilnoj aplikaciji pod izbornikom "Detalji".</p>
                        </div>
                        <div class="paragraph">
                            <p>Podaci o identifikatoru bežične mreže (WLAN network ID) se pohranjuju s namjenom da korisnik ima bolji pregled nad svojim mjerenjima izvršenim preko bežične mreže. To je izuzetno važno kada korisnik provodi mjerenja preko različitih WiFi pristupnih točaka.</p>
                        </div>
                        <div class="paragraph">
                            <p><em>Javna baza podataka</em></p>
                        </div>
                        <div class="paragraph">
                            <p>Odabrani i anonimizirani podaci izvršenih mjerenja (označeni jednom zvjezdicom (*) ili dvjema zvjezdicama (**), kada korisnik izričito dozvoljava) objavljeni su na internetskim stranicama
                            <a href="https://www.hakometarplus.hakom.hr">www.hakometarplus.hakom.hr</a>
                            omogućujući zainteresiranoj javnosti da dobije neovisan i realan uvid u stanje pokretnih, bežičnih i nepokretnih komunikacijskih mreža i internetskih usluga na području Republike Hrvatske. Javna baza podataka pruža korisnicima informacije o pokrivenosti signalom za određenu mrežu ili pružatelja usluga na razini regija, gradova, općina i najčešćih redovnih komunikacijskih pravaca. Informacija o pokrivenosti mobilnim signalom osobito je važna korisnicima koji putuju teritorijem RH na dnevnoj bazi, ili korisnicima bez mogućnosti za pristup uslugama putem nepokretne širokopojasne mreže.</p>
                        </div>
                        <div class="paragraph">
                            <p>Podaci pohranjeni u javnoj bazi podataka čuvaju se do 10 godina.</p>
                        </div>
                    </div>
                </div>
            </div>
        </div>
    </body>
</html>
